+++
banner = ""
categories = []
date = "2010-02-11T00:58:10+02:00"
description = ""
images = []
menu = ""
tags = ["openSUSE", "kde", "repozytoria"]
title = "KDE SC 4.4 nie tak szybko"
slug = "kde-sc-4-4-nie-tak-szybko"

+++
Wiele osób czekało na pojawienie się pakietów z nową wersją [KDE SC 4.4](http://kde.org/announcements/4.4/) w repozytorium [KDE4:STABLE:Desktop](http://download.opensuse.org/repositories/KDE:/KDE4:/STABLE:/Desktop/). Póki co nic takiego nie miało miejsca. Wydaję się to dziwne, gdyż jak dotąd [openSUSE KDE Team](http://en.opensuse.org/KDE/Team) zawsze przygotowywał paczki na czas. Tak też było i tym razem ale pakiety trafiły do innego repo... zwanego Factory. Na łamach listy mailingowej [opensuse-kde](http://lists.opensuse.org/opensuse-kde/2010-02/msg00025.html) można przeczytać o tym posunięciu i sprawach związanych z reorganizacją repozytoriów z pakietami KDE dla openSUSE. W skrócie sprawa wygląda tak:

* repozytorium [KDE43](http://download.opensuse.org/repositories/KDE:/43/) zostanie niebawem usunięte, gdyż ostanie stabilne KDE 4.3.5 rezyduje w [KDE4:STABLE:Desktop](http://download.opensuse.org/repositories/KDE:/KDE4:/STABLE:/Desktop/).

* KDE SC 4.4 będzie w repozytorium [KDE4:Factory:Desktop](http://download.opensuse.org/repositories/KDE:/KDE4:/Factory:/Desktop/) z racji tego, iż ma wchodzić w skład [kolejnego](http://en.opensuse.org/OpenSUSE_11.3) wydania openSUSE. Wraz z wydaniem systemu w wersji 11.3, KDE SC 4.4 trafi do KDE4:STABLE:Desktop a jego miejsce w KDE4:Factory:Desktop zajmie KDE SC 4.5.

* Niebawem zostanie wydana specjalna wersja LiveCD openSUSE 11.2 z KDE SC 4.4.
<!-- more -->

!["Pulpit KDE 4.4"](/img/2010/kde44-general-desktop.jpg)

Jeszcze kilka podpowiedzi dla osób, które nie mogą się połapać w repozytoriach:

* Jeśli używasz openSUSE 11.2 z domyślną wersją KDE poczekaj cierpliwe na pojawienie się KDE SC 4.3.5 w repozytorium update. Aktualizacje powinny ukazać się w krótkim czasie.

* Jeśli korzystasz z repozytorium KDE43 - zastąp je KDE4:STABLE:Desktop.

* Jeśli chcesz pomóc testować KDE do następnego wydania openSUSE - użyj repozytorium KDE4:Factory:Desktop.

* Jeśli jesteś prawdziwym wyjadaczem możesz skusić się na repozytorium [KDE4:UNSTABLE:Desktop](http://download.opensuse.org/repositories/KDE:/KDE4:/UNSTABLE:/Desktop/).

Opcji jak zwykle kilka choć pierwsza z nich jest najrozsądniejsza :D
